Önemli çalışma! Tüm varyantlarda etkili olacak
Koronavirüs tedavisinde başlatılan bazı ilaç çalışmaları merak uyandırdı. Bu çalışmalardan biri olan ve "sentetik biyoloji" kullanılarak üretilen ilaç çalışmaları ile ilgili de detaylar ortaya çıktı. ABD'de yaşayan İmmünoloji Uzmanı Prof. Dr. Derya Unutmaz, geliştirdikleri ilaç adayının detaylarını anlattı. Prof. Dr. Unutmaz, "Daha önce kanser immünolojisi için kullandığımız 'Car-T yöntemi' ile virüse karşı geliştirdiğimiz bir tuzak ve bağışıklık ordumuzu alarma geçiren bir yöntem" dedi. İlacın hayvan denemeleri aşamasına geçildi. Preklinik çalışmalardan sonra faz çalışmalarının başlayacağına işaret eden Prof. Dr. Unutmaz, "Kullanıma girmesi için daha çok yolumuz var elbette ama bu virüsün gelecekte hangi sürprizlerle ortaya çıkacağını bilmiyoruz. O nedenle hazırlıklı olmak istiyoruz" diye konuştu

